De-al meu versus de-ai mei
==========================

La prima vedere, construcția „George e un prieten de-al meu” pare a fi corectă, însă la o analiză gramaticală nu putem explica ce se află în spatele contracției „de-al”. Se dovedește că în acest context, „de-” este o prescurtare pentru „dintre”: „George e un prieten [dintre prietenii mei]” sau, mai puțin stângaci, „George e un prieten [dintre ai mei]”; prescurtat, „George e un prieten [de-ai mei]”. Construcția „George e un prieten [de-al meu]” este greșită fiindcă varianta extinsă nu ar avea sens: „George e un prieten [dintre prietenul meu]” sau „George e un prieten [dintre al meu]”.
