Or versus ori
=============

În limba română cuvintele „[or](https://dexonline.ro/definitie/or/definitii)” și „[ori](https://dexonline.ro/definitie/ori/definitii)” înseamnă lucruri diferite: „ori” indică o alternativă („mergi la munte ori la mare”, echivalent cu „mergi la munte sau la mare”), în timp ce „or” este sinonim cu „dar”, „iar”, „însă”: „El avea nevoie de un sfat. Or, nimeni nu se încumeta să i-l dea.”

Cei mai mulți vorbitori de română folosesc „ori” în loc de „or”. Un test simplu care vă spune dacă folosiți corect „ori” este să verificați dacă-l puteți înlocui cu „sau”; dacă nu puteți, atunci folosiți „or”.
